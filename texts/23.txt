Дорогі брати і сестри!
Сьогодні ми з вами продовжуємо наші роздуми на тему молитви, адже хочемо навчитися по-справжньому, по-християнськи, глибоко молитися Християнська молитва має різні аспекти: ми говоримо про її зміст, говоримо про її час, але сьогодні я би хотів роздумати з вами про різні рівні або ж, як дехто говорить, різні способи
Різні рівні християнської молитви
Катехизм нашої Церкви говорить про декілька рівнів, наче сходинок у дорозі до досконалої молитви Перший із них – тілесна Оскільки людина – це істота, яка складається з душі та тіла, то найперше ми повинні навчитися молитися нашим тілом Існує також молитва ума, нашого розуму, яку отці Церкви зазвичай називали другим рівнем після тілесної Є ще молитва серця А також споглядальна
Сьогодні глибше роздумаймо над тим, у чому полягає наша тілесна молитва, яка, власне, є першим і найбільш фундаментальним рівнем християнської молитви
Тілесна молитва – слова і жести
Коли ми говоримо про тілесну молитву, то зазвичай маємо на увазі словесну, а також наші молитовні жести чи поставу тіла Коли ми молимося, то вимовляємо слова Переважно також читаємо молитви, укладені отцями Церкви, святими людьми Ми і співаємо, коли збираємося, зокрема у храмі, на молитву Каже св Августин: «Хто співає, той подвійно молиться»
Один із видів словесної молитви – псалми
Але в чому важливість словесної молитви? Один із її видів, який практикував сам Господь Ісус Христос, – псалми, які є невід’ємною частиною Святого Письма Цікаво, що псалмоспіви, або молитва псалмами, – один з елементів Божого слова Цікаво, що псалмоспівами Господь Бог начебто перетворює Боже слово на слово людини А коли ми молимося псалмами, то начебто починаємо розмовляти з Богом божественною мовою Починаємо молитися Божим словом
У традиції нашої Церкви маємо молитовний псалтир, де всі 150 псалмів розподілені на 20 катизм, кожна з яких закінчується окремою молитвою, укладеною святими отцями Навчитися молитися псалмами дуже важливо
Очевидно, що коли ми дозріваємо, то зростаємо в молитві, інколи навіть вчимо напам’ять певні вибрані Я пригадую, як свого часу одною з ознак зрілості в молитві було вміння молитися напам’ять 50-й псалом «Помилуй мене, Боже» Пригадую, як спільнота підпільної Церкви, у якій я зростав, активно його молилася і навіть цікавилася: «Ну, ти вже знаєш напам’ять псалом 50-й?»
Отож, молитва псалмами – це фундаментальний елемент молитви цілої Церкви Усі церковні богослужіння – вечірня, утреня, інші частини молитовного правила – завжди ґрунтуються на тих чи тих псалмах, вміщених у Святому Письмі
Ще один вид словесної молитви – тексти молитов із молитовника
Усними, чи словесними, є також ті молитви, що зібрані в наших молитовниках Чому важливо їх молитися? Інколи ці укладені святими людьми молитви можна назвати певним камертоном, який налаштовує на відповідну хвилю наше з вами серце Тому дуже добре і правильно молитися тими молитвами, які пропонує нам Христова Церква
Вони навчають нас, як спілкуватися з Господом Богом Тому, коли ми молимося укладеними Церквою молитвами, важливо зробити їх своїм словом Слово спільноти має стати моїм словом, яке я промовляю до Господа Бога Тоді ми навчимося, як молитися, про що молитися, як звертатися до Господа Бога Тобто навчимося всіх тих підставових справ, питань, про які запитують ті, хто робить перші кроки в особистій молитві Отож, навчімося молитися словом – словом псалмів, словом молитви, якою молиться і співає до Господа Бога спільнота Христової Церкви
Молитва жестами і фізичною поставою тіла
Але, крім слова, існує ще молитва жестів, літургійної постави чи інших тілесних вимірів Наприклад, коли молимося молитвою покаяння, то в тілесний спосіб її висловлюємо жестом стояння на колінах або доземними поклонами
Тілесна молитва під час трансляції молитви онлайн
Свого часу, коли ми розмірковували над тим, як потрібно брати участь у молитві за допомогою сучасних засобів комунікації, то багато хто запитував: «Як потрібно брати участь у Службі Божій, яка транслюється наживо, зокрема в обставинах пандемії, карантину, самоізоляції?» Відповідаючи на це запитання, ми наголошували, що навіть, коли ми не можемо бути у храмі через якісь поважні перешкоди, то повинні своєю поставою тіла, своїми жестами, а навіть словами і співом молитися вдома так, ніби перебуваємо у храмі Наприклад, зазвичай у храмі молимося стоячи, чинячи на собі знак святого хреста У храмі співаємо разом слова молитви, яка лунає в імені цілої спільноти
Отож, я заохочую вас, навіть коли ви не можете бути у храмі, але берете участь у Літургії, яка транслюється наживо, молитися в такий самий спосіб Молитва онлайн, зокрема Літургія, – це не якесь шоу чи видовище, яке можна споглядати просто так, дивлячись, начебто збоку Беріть активну участь у цій молитві за допомогою слів і жестів, долучайтеся до динаміки цієї молитви так, ніби в цей момент перебуваєте у храмі!
Своїм словом, навіть своїм тілом, прославляйте Господа Бога!