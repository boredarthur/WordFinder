Пророк Ілля – вчитель молитви слухання
Дорогі в Христі брати і сестри! Дорогі наші слухачі!
В сьогоднішніх роздумах я б хотів запросити вас відкрити для себе ще один спосіб молитви – молитву слухання Учителем молитви слухання для нас може бути пророк Ілля Ми знаємо, що коли Він хотів почути Боже слово, яке потім був покликаний передати Божому народові, то намагався відкрити своє духовне вухо і спостерігати, слухати, яким чином Господь Бог йому об’явиться і промовить Каже, він вийшов на гору Карамель і в печері чекав Бога І ось бачить – великий буревій Але не в буревії Господь Потім грім, блискавка, вогонь Але не тут є Господь Аж раптом – подув легесенького вітерця Зрозумівши, що в ньому є Господь, Ілля впав на своє обличчя (пор 1 Цар 19, 11–13)
Думаю, кожному з нас важливо навчитися так слухати
Молитва зі Святим Письмом – один із видів молитви слухання
Апостол Павло каже, що віра приходить від слухання І від того, наскільки глибоко ми вміємо слухати, почути Боже Слово, залежить зрілість нашої віри в Бога Таким способом, або одним із важливих видів молитви слухання є молитва зі Святим Письмом Часом таку молитву ми називаємо духовним читанням, чи молитовним читанням Святого Письма Як це слід робити? Є кілька дуже простих, але важливих способів такої молитви слухання, слухання Божого Слова, молитви зі Святим Письмом
На початку такої молитви потрібно підібрати уривок зі Святого Письма, зокрема Євангелій Наша Церква опрацювала посібники, схеми щоденного читання Святого Письма, якими можна скористатися, щоб вибрати відповідний уривок для читання
Перебування в тиші перед початком читання
Перед тим як розгорнути Боже Слово, намагайтеся перебувати в тиші, подібно до пророка Іллі, який зійшов у печеру і відкрив своє вухо, щоби слухати Увійдіть у той особистий стосунок з Господом Богом і будьте готові, що Він зараз до вас говоритиме Усвідомте, що текст Святого Письма – це Боже слово, скероване в ту мить до вас особисто, як лист любові, який тільки ви маєте право розкрити і тільки ви можете його вповні зрозуміти
Момент слухання Прочитання уривка тричі
Прочитавши вибраний текст зі Святого Письма, намагайтеся відчути, що вас у цьому уривку найбільше торкнуло Поставте собі запитання: що мене особливо вразило в словах, які я щойно прочитав? Ми багато разів читаємо одні й ті самі слова, але в різні періоди нашого життя нас зачіпають різні слова, фрази, описи Тож перше питання: що мене найбільше вразило в уривку, який я щойно прочитав? Намагайтеся це відчути, зрозуміти
Друге питання, яке потрібно собі поставити, читаючи вдруге цей уривок: що Бог хоче сказати мені цієї фразою? Бо те, що саме ці слова нас вразили сьогодні в нових обставинах, переживаннях, означає, що цими словами Господь Бог у цю мить до нас промовляє Намагайтеся хоча б на хвилину замислитися над тим, що Бог мені хоче сказати сьогодні цим словом
Тоді ще раз перечитайте вибраний уривок і скажіть собі: добре, ось Бог промовив, а що я Йому маю на це відповісти? Якою буде моя відповідь на почуте? Бо Бог промовляє Слово Боже живе і діяльне, і очікує від нас відповіді Чи готові ми відповісти? Як? Часом Боже слово може бути для нас словом певного збудження, словом, яке спонукає нас прокинутися, можливо, переосмислити все те, що ми дотепер уявляли, розуміли або відчували Як ми відповідатимемо на Боже слово?
Момент споглядання
Наступний, четвертий, момент – це споглядання Намагайтеся відчути, зрозуміти, ким є той Бог, який до нас промовляє і запросив нас до відповіді
Слухати=слухатися Втілення почутого в життя
А на завершення цієї молитви подумаймо, що конкретного тепер робитимемо, як житимемо Як своїми щоденними вчинками ми будемо втілювати те, що Бог до нас промовив, те, що ми почули, зрозуміли? Наша дія втілення Божого слова в нашому житті завжди є кінцевим етапом слухання Адже слухати означає слухатися Якщо ми слухаємо, а потім не слухаємося, то стаємо, за словами апостола Якова, людиною, що дивиться в дзеркало і розглядає своє обличчя, а тільки-но відійшовши, відразу забуває, яким воно є А той, хто слухає Боже слово і виконує його, той не забуде Божого слова, воно в ньому не пропаде, а дасть свій плід
Вчімося слухати! Вчімося слухати Бога і слухатися Його, тобто бути покірними у вірі почутому і прийнятому Божому слову так, як це свого часу зробила Пречиста Діва Марія Вона може бути для нас учителькою слухання Божого слова, учителькою виношування його у своєму серці і учителькою втілення Божого слова в особистому житті
Нехай Дух Святий поможе нам жити Божим словом і конкретно втілювати його в щоденному житті!