Пошлеш Духа твого і повстануть і обновиш лице землі
Сьогодні Христова Церква святкує одне з найбільших свят Властиво Церква святкує сьогодні своє народження Ми сьогодні голосом серця нашої молитви вітаємо між нами, дякуємо нашому Триєдиному Богові за прихід до нас Святого і Животворящого Духа 
Сьогодні ми святкуємо день П'ятидесятниці До цього дня мабуть наш Творець готував своє створіння від самого початку історії людини і світу Про цей день поучав своїх апостолів наш Спаситель Ісус Христос, зокрема після  воно триденного воскресіння, наказуючи їм не відлучатися від Єрусалиму, доки не зодягнуться силою з висоти
І ось цей день настав Як нам про це сповіщає євангелист Лука, коли дванадцять апостолів разом з Пречистою Дівою Марією були на молитві, на них у вигляді вогняних язиків зійшов Дух Святий
Господь сповняючи пророцтво пророка Йоїля вилив на всяке тіло свого живого і животворящого Духа Сьогодні все створіння, зокрема людину, сповняє присутність третьої особи Пресвятої Трійці, особи Святого Духа, який оживляє, надає сили, нового обличчя, чинить нове створення з усім тим, що свого часу привів Господь від небуття до буття
Діяння святих апостолів розповідають, що після зішестя Святого Духа, апостоли одразу вийшли на зовні цієї світлиці Вийшли зі вселенською проповіддю Встає Петро і починає проголошувати в повноті сили, у повноті Святого Духа радісну новину про спасіння, відкуплення людини у смерті і воскресіння Христа, про перемогу життя над смертю У цей момент різні люди з різних країн, які прибули на свято до Єрусалиму, почали чути благовіст, радість, проповідь величних діл Божих кожний у своїй рідній мові Вони сприйняли ту радість Святого Духа, оце доторкнення його Божественної сили кожен зокрема у своїй життєвій ситуації, у своїй мові і у своїй культурі Але всі зрозуміли, незважаючи на різниці, усі бо сповнилися Духом єдності, незважаючи на різноманітність 
Святий Іларій з Пуатьє, один з найбільших учителів Церкви західного світу IV  століття, говорить про зішестя Святого Духа, про дію третьої Божої Особи в житті людини так: Усе духовне і все святе походить від Святого Духа Немає духовного життя, немає повноцінного повнокровного життя людини без присутності і діяння Святого Духа Немає святості, яка б не була виявом присутності, зокрема у людині того єдиного святого, яким є наш Триєдиний Бог
Святий Іларій каже: Дух Святий є начебто контактом людини з Богом Цікаво, що це слово "контакт" написане у IV столітті, сьогодні у вухах сучасної людини, яка живе в технократичному світі, звучить по-особливому Якщо немає контакту, немає поєднання з джерелом живлення, з джерелом енергії, то усе завмирає, усе занурюється в темряву Навіть у сучасному світі, якщо немає контакту людство зупиняється
Для того, щоб пояснити людині, як можна не зупинитися, не попасти в розпуку  та темряву, цей отець Церкви каже що Дух Святий є тою іскрою життя, тим контактом, який оживляє, надихає, дає нове життя, новий рух, нові сили, ідею, нову енергію кожній і кожному, який відкриває своє серце до того Дивного Гостя людської душі
Іларій продовжує кажучи: Не може людина бути собою без Духа Святого Так само як око не може бачити без світла, вухо не може чути слова людського і Божого без звуку Наш ніс не може відчувати запаху, якщо немає аромату
Дух Святий є тим світлом, яке дає нам можливість зрозуміти і побачити в усій красі в усіх кольорах, в усій глибині той світ, у якому живемо і пізнати Бога, який нам відкривається Тому ми звемо Духа Святого Духом мудрості, Духом знання, Духом ради 
Не можна до кінця почути іншу людину, сприйняти те, що вона мені справді хоче сказати, передати, не можна почути Бога та зрозуміти Слова Божого, як тільки силою і діянням Святого Духа Немає людина смаку, запаху, радості життя, якщо не спочиває у ній Дух Святий, який принесе небесний аромат вічності, начебто наново осолить її життя тою вічністю, нашим способом існування оповитим нетлінням Тільки у Дусі Святому людина може бути в повноті собою Ось, що сьогодні стається з людиною Ось, що сьогодні стається з нами, зі світом
Пошлеш свого Духа і повстануть, і обновиш лице землі
Сьогодні Христова Церква святкує день свого народження, тому що будучи розсіяною по цілому світі, як каже святий Іреней Ліонський, силою і діянням Святого Духа зберігає те саме апостольське передання, ту саму віру апостолів, яку вони після зішестя Святого Духа проголосили, те саме євангельське навчання, яке вони донесли, починаючи від Єрусалиму аж до краю землі 
Каже Іреней: Через те, що у Церкві спочиває той самий Дух, що колись зійшов на апостолів, а сьогодні є серцебиттям Христової Церкви, є її духом єдності, саме силою і діянням Святого Духа сьогодні Церква єдиними вустами на різних  континентах різними мовами ісповідує одну і ту саму віру, проповідує те саме Євангеліє Ісуса Христа, яке ми перейняли через апостолів і нашого Спасителя і по сьогоднішній день Силою того самого Духа звершує ті самі таїнства Чи ти живеш у Австралії чи Канаді, чи в Аргентині чи Новосибірську, у Львові чи Києві, приймаючи Святі таїнства у Христовій Церкві, ти є причасником одного і того самого Духа, який робить Церкву єдиною спільнотою, він є Духом церковного сопричастя, єдності, соборності, святості, печаттю її апостольства
Але сьогодні ця П'ятидесятниця для нашої Церкви є особлива Сьогодні із Зішестям Святого Духа і силою благодаті краса Української Греко-Католицької Церкви об’являється на весь світ по-особливому Ми бачили, як Дух Святий об’явив нам нового завідателя архиєрейської благодаті, нового єпископа, як ми це чули в молитвах архиєрейської хіротонії
Щиро вам скажу, ми довго його шукали, у лоні нашого Синоду, у лоні різних спільнот Ми довго шукали нового єпископа для українців в Австралії Ми дякуємо, що силою і діянням Святого Духа сьогодні, у свято П’ятдесятниці, Господь його на об’явив помазав Цього дня виявляється, ким є Греко-Католицька Церква Та Церква, яка пішла зі своїм народом аж до країв землі та, будучи його душею, допомогла йому зберегти свою рідну мову та культуру Сьогодні на цій Церкві сповняються слова святого Іренея Ліонського: Будучи розпорошеною по всьому світі, вона є єдиною, об’єднаною
Як у день П’ятидесятниці апостоли заговорили різними мовами, сьогодні наша Церква говорить різними мовами, проповідуючи величні діла Божі, проголошуючи те саме Христове Євангеліє «В Австралії – англійською, у Бразилії – португальською, в Аргентині – іспанською Отримавши у Хрещенні святого і рівноапостольного Володимира дар П’ятидесятниці, вона чинить сьогодні цікавою і зрозумілою спадщину Київського християнства для різних культур в народів, проголошуючи величні діла Божі явлені в її тисячолітній історії Нещодавно мені сказали, що в Сингапурі за Отця і Главу нашої Церкви моляться їхньою мовою діти нашої Церкви, вихідці з цих народів
Дорогий владико Миколаю, дозвольте мені сердечно подякувати за те, що ви пішли на повний контакт з Богом, відкрили своє серце і дали себе повести Духові Святому Дивіться, владико, навіть день вашої хіротонії вказав нам сам Господь Бог Ми шукали того дня Через пандемію мусили його змінити І кращого дня, ніж у свято П’ятдесятниці, важко собі обрати Сьогодні вас Господь Бог зробив духоносним єпископом, якого посилає до Австралії, Нової Зеландії і країн Океанії, щоб обновити благодаттю там нашу Церкву, наші громади, бути світлом надії на майбутнє для наших людей Більше того, думаю, сьогодні Господь Бог дарує вам здатність увійти в культуру Австралії, втілитися в неї, навчитися думати як люди, які там живуть, і водночас наповнити їхнє життя Божим Словом  Я переконаний, що насправді Дух Святий є той, що буде назавжди у вас і через вас обновляти лице землі Сьогодні ми тішимося вами, дякуємо Господу Богу за дар нового єпископа Але особливо тішиться спільнота УГКЦ в Австралії, до якої, дасть Господь Бог, ви свого часу зможете вирушити
Пошлеш свого Духа і повстануть, і обновиш лице землі
Думаю, сьогоднішнє свято, знаки, які Господь нам посилає наче вогненні язики з неба, обставини, в яких ми сьогодні переживаємо цю подію, є глибоким посланням, яке Дух Святий приносить Україні, нашій Церкві і людству
Дух Святий нам хоче сказати сьогодні: не бійтеся, пандемія раніше чи пізніше закінчиться Смерть, розпука, хвороба ніколи не мають останнього слова в житті людини Ми знаємо і переконані, що кордони знову відкриються і новий Христовий апостол, якого сьогодні Господь, посилаючи свого Духа поставив у єпископство, прибуде до свого осідку у Мельбурні А до всіх нас сьогодні звертається Господь Бог: живіть духовним життям, справжнім духовним життям, не шукайте його деінде, бо нічого духовного і святого без Духа Святого, якого носить у собі Христова Церква, людині не подасться
Ми сьогодні просимо нашого Утішителя: «прийди і вселися в нас і очисти нас від усякої скверни і спаси, Благий, душі наші»
Амінь