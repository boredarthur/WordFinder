Всечесний отче! Преподобні сестри!
Слава Ісусу Христу!
У сьогоднішньому Євангелії євангелист Матей описує нам зустріч двох синів: Ісуса Христа Сина Божого, Сина небесного Отця, і сина батька, який  приходить до Христа просити про зцілення від його дивної недуги Цікаво, що тих два сини між собою дуже різні, хоча син людський був сотворений на образ і подобу Сина Божого Але що їх між собою відрізняє? Найперше, те, що Син Божий – наш Спаситель є повним Святого Духа Того Духа, який обновляє лице землі Того Духа, який відроджує сотворіння і дає йому життя А син батька – носій злого духа Він робить дивні речі з хлопцем Сам батько про нього каже, що «він є причинний, часто нездужає і той дух кидає його то у вогонь, а то і у воду» Христос, коли чує про це, то каже не так про сина, як про батька: « о, роде невірний та розбещений» Власне, як Ісус Христос є образом Отця, тим воплоченим Сином Божим, у якому, як каже апостол Павло, спочиває тілесно вся повнота Божества (пор Кол 1,15–19), об’являє людям правду про свого Отця, так і син, який нездужає злим духом, об’являє, що саме діється у нутрі його батька, всередині того людського роду, якого він носить у собі й видимо виявляє способом свого життя Підсумком зустрічі та змістом зцілення є зміна духа Христос, начебто виганяючи з хлопця духа розбиття, розбещеності й невірності, сповнює його Святим Духом Іншими словами, відновляє у синові Божу подобу А з другого боку, відкриває глибину хвороби, у якій перебуває весь людський рід сьогодні
У чому полягає хвороба, невірність і розбещеність сучасного народу?
Власне, отці Церкви говорили про те, що людина, будучи сотвореною на образ і подобу Бога, одержала у своїй істоті певні сили, енергії та здібності, які її повинні уподібнювати до Бога Ті сили людини силою і діянням Святого Духа повинні би були не так кидати її у крайнощі, як вивести на небеса Але що зробив злий дух із людським родом? Він розбив ці сили Тобто скерував кожну з них в інший напрям Цікавий для нас образ дезорієнтації сил людської природи – байка Крилова «Лебідь, рак і щука», у якій герої тягнуть віз у різні сторони, через що він залишається мертво стояти на одному місці Саме ті сили, які Бог дав людині для уподібнення до Себе, у своїй дезорієнтації вона перетворює на пристрасті Так ці сили розтягують нас у різні сторони, готові її «розірвати» своєю силою, та роблять її узалежненою від невпорядкованих бажань і насолод – позбавляють її свободи  Святі отці говорили про три найважливіші духовні сфери людини: розум, воля і почуття Причина розбещеності кожного з нас – те, що наш розум розуміє одне, воля хоче другого, а почуття приковують до третього Таке розбиття і параліч, така причинність, як каже сьогодні Матей, є причиною поневолення злим та гріховності як кожної людини зокрема, так і всього зраненого людського роду загалом
Апостол Павло описує той стан, кажучи: «О, нещасная людина Хто мене може визволити від того тіла цієї смерті? Бо те, що не хочу робити, – роблю Таким чином виконує це гріх, що живе в мені» (пор Рим 7, 15–24) Саме тому оздоровлення і зцілення хлопця є нічим іншим, як поверненням напряму його душевних сил Коли всі сили (воля, розум і почуття) скеровані в одному напрямі: воля – до Добра, розум – до Правди, почуття – до вічності Божої любові, то тоді людина всім своїм єством переорієнтовується у напрямі до живого Бога Тоді віз Крилова перетворюється на вогненну колісницю Іллі Тоді душевні сили людини, силою і діянням Святого Духа, перетворюються на чесноти уподібнення до Бога, на тих вогняних коней, які можуть вивести людину за межі пасток світу, що швидко минає, у вічне щастя – життя з Богом Звільнити людину від кидання у крайнощі Бо справжня чеснота, як говорив Григорій Ніський, перебуває не у крайнощах, а в центрі, і вона скеровує людину вверх до Бога Робить її здатною відтворити у своїй істоті образ та подобу Божу
Недаремно Христос, коли учні скаржаться на відчутність сили, бо не змогли вигнати цього злого, починає говорити про віру в Бога Він порівнює віру з  гірчичним зерном Позаяк віра – це переорієнтація людської істоти і звернення у повноті людини до Бога Віра визволяє духовні сили людини від поневолення та дезорієнтації і дає їй зцілення Коли людина вірить у Бога, то приймає у себе Святого Духа – Духа свободи, який не нищить її природних сил, а навпаки підсилює: робить їх вільними від узалежнення злом Спавжня свобода не є потуранням своїм пристрастям і гріховним похотям розбещення, а навпаки – свободою від зла! Коли людина всіма своїми силами об’єднана в одному прагненню Бога, то для неї немає нічого неможливого
Ми тепер входимо в період короткого, але дуже важливого посту, який готує нас до свята Успіння Пресвятої Богородиці Саме молитвою і постом виганяється цей вид бісів Це – чудовий момент, щоб побачити і добре зрозуміти, а чого, власне, я хочу? Куди скеровані мої сили? Бо молитва спрямовує увагу і серце до Бога, а піст дає можливість очистити особисті прагнення, бажання та вподобання Сенс християнської досконалості й аскетизму – визволення моїх душевних і духовних сил від узалежнення та розбещення злом Молитва й піст дають мені можливість об’єднати зусилля та скерувати сили моєї душі в одному напрямі – до Бога Про це співає святий Августин: «Хто мені допоможе (Господи) спочити в Тобі? Хто мені дасть цю можливість, щоби Ти прийшов до мого серця, щоби я забув про всяке моє зло і обійняв Тебе – єдине моє Добро!»
Отож, нехай подія оздоровлення хлопця стане частиною нашої особистої історії Бачимо, як сучасна людина кидається у крайнощі, як не знає,чого справді хоче, як не розуміє в чому полягає остаточно її глибоке покликання А її невірність і розбещеність є причиною стількох бід та лих Особливо, коли цим страждають ті, хто керує цілими народами і країнами Нехай цей час посту стане для нас часом оздоровлення, переосмислення й очищення, щоб ми йшли за Христом у воскресіння, бо Він для того прийшов, щоби знайти те, що загинуло, щоб воскресити те, що немічне й упавше, подарувати те, за чим ми так шукаємо в житті Нехай Христос сьогодні погрозить бісові, який так мучить сучасну людину, щоб ми разом із тим юнаком видужали тієї ж хвилини Амінь
Слава Ісусу Христу!