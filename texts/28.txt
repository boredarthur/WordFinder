Слава Ісусу Христу!
Всечесні отці!
Дорогі у Христі брати і сестри!
Вчора ми святкували одне з найбільших християнських свят – свято П’ятидесятниці Це свято зішестя на апостолів Духа Святого у вигляді вогняних язиків Сьогодні, у другий день цього свята, ми з вами звертаємо увагу на особу Святого Духа Вчора ми переживали подію, а сьогодні Церква запрошує нас поглянути на те, Ким є цей Дух Святий, який зійшов на апостолів Кого Він нам об’являє? А відтак, яку ми з вами печать нашого Бога-творця  носимо у своїй істоті як людина сотворена на Його образ?
Дух Святий є третьою особою Пресвятої Трійці Він нам об’являє, що наш Бог є один Ми віримо в єдиного Бога Але Він сам у собі не є самотнім Наш один і єдиний Бог не самотній Він є Трійцею Ми віримо в єдиного Бога у трьох Особах: Отця і Сина і Святого Духа Наш Бог є любов’ю Троїчною любов’ю Тою любов’ю, яка цілковито і повно «виходить із Себе» і дарує себе, спочиває в іншій Особі Трійці Тому святі отці говорили, що як ми споглядаємо Святу Трійцю, то бачимо, що кожна Божа Особа живе й існує та діє в іншій Особі
Каже Христос: «Я і Отець – одно Отець є в Мені, а я в Ньому» Дух Святий є той, який від Отця походить і у Сині спочиває Саме Син є Той, який воплотився від Пречистої Діви Марії силою і діянням Святого Духа Сьогодні Син від Отця посилає нам Духа Святого, як животворне начало, як ту Божу любов, яка хоче тепер спочивати у нас на подобу того, як спочиває в Отці і Сині Таїнство Пресвятої Тройці об’являється у дуже цікавий спосіб: Бог наче шукає місця, щоб замешкати у людині Каже Христос: «хто любить Мене і заповіді Мої зберігає, того Отець мій полюбить І Ми прийдемо до нього і в Ньому закладемо житло»
Господь Бог сотворив людину як храм Божий, як жилище для Себе самого Сотворив людину, як єдину істоту у видимому і невидимому світі, яка може вмістити у собі життя Пресвятої Тройці Ми є сотворені на образ і подобу Троїчного буття Людина для того, щоб бути собою повинна зреалізувати Троїчний образ у своєму особистому житті Будучи сотвореним на образ Божий людина покликана любити і бути любленою Любити – це означає перенести центр свого «я» від себе і вкласти його в ту особу, яку я люблю Так як ми споглядали це у єдиному Бозі в трьох Особах Вкласти себе в іншого! Лише, таким чином, людина може зрозуміти ким вона є і для чого живе
Дух Святий є духом Божої любов Слово любов у сьогоднішньому світі є дуже знецінене, девальвоване Дуже часто для людей любити – це означає подбати тільки про себе Той Бог, якого нам об’являє Дух Святий: Бог Трійця - є Божественною любов’ю, яка є даром себе самого іншій людині Властиво така здатність і потреба людини любити та бути любленою є основною її буття як суспільної істоти Ще старий Арістотель казав, що людина є  «зоон політикон», тобто істотою суспільною Вона є істотою, яка завжди потребує спільноти Людина творить спільноту У ній вона відчуває простір, у якому здатна здійснити своє прагнення і потребу: любити і бути любленою
Сьогодні ми переживаємо це свято, в особливих обставинах Ми довгий час були на карантині і самоізоляції Як наслідок такого відокремлення один від одного, суспільна природа людини почала терпіти Нам лікарі сказали, що єдиний спосіб припинити поширення хвороби – це перервати соціальні контакти Тобто припинити зустрічатися з іншими людьми Можливо зараз є той час, коли ми особливо відчуваємо, що потребуємо іншого для того, щоб бути собою Ми вчора бачили, як люди тішилися, коли могли нарешті бути разом на святі Очевидно зберігаючи дистанцію й інші правила самозахисту Ми так потребуємо бути разом Ми так потребуємо бути спільнотою Властиво ото Троїчність буття людини з одного боку, а з іншого сила і діяння Святого Духа, яка відкриває нам Пресвяту Тройцю теж об’являє нам природу Христової Церкви Церква – це ікона Пресвятої Тройці Тому по своїй природі Церква – це спільнота, яка збирає людей, вчить їх любити Наповняє їх Духом Святим Тільки у спільноті, яка є духоносною у Святому Дусі, спільноті єдиного тіла Христового, яким є Церква, людина може отримати життя і жити вповні
Просімо сьогодні Духа Святого, щоб нам допоміг навчитися любити Допоміг здійснити наше прагнення і потребу: любити і бути любленим Насамперед, нехай Він допоможе нам зрозуміти, що Той, Хто першим нас полюбив і дав себе за нас і нам є наш Господь: Отець, Син і Дух Святий Бог першим нас полюбив і дам нам Духа Святого – духа любові Нехай та любов допоможе нам все пережити Все перетривати Відчути, що справді та Божа Любов є вічною, життєдайною і ніколи не переминає силою і діянням Святого Духа Амінь